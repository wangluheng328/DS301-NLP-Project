La storia, un pò realtà e molta fantasia, ci riporta indietro ai tempi in cui William Shakespeare, dopo aver scritto il "Tito Andronico", è in crisi di ispirazione.
Fra l'altro, è afflitto anche da problemi finanziari e sentimentali.
Il grande William si muove in strade buie e sporche di una Londra del 1593, in cerca di compagnia femminile e di soldi da scroccare.
Ha promesso a due produttori lo stesso dramma ("Romeo ed Ethel, la figlia del pirata"); ma Cristopher Marlowe, poeta molto in voga, gli consiglia invece di parlare di due innamorati che non possono amarsi a causa delle loro famiglie: nasce così "Romeo e Giulietta"!
Alla finzione teatrale, si unisce quella reale, quando Shakespeare conosce Viola de Lesseps, ricca ed affascinante promessa sposa di un nobile.
Per i due è il colpo di fulmine!
Si amano alla follia e lei è disposta anche a travestirsi da uomo pur di recitare in teatro affianco all'uomo che ama.
Alla fine, l'opera andrà in scena con enorme successo, ma la ragazza dovrà sposare il nobile e partire con lui per le Americhe.